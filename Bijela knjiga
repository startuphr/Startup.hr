#Bijela knjiga splitske IT zajednice
##Split IT community whitepaper

Startup.hr
Split, svibanj 2017.

##Sadržaj
###Uvod
###Metodologija
###Struktura
###Identifikacija
####Sudionici
###Ciljevi
####Opći cilj
####Prioriteti
###Mjerenje uspjeha	7
####Pokazatelji	7
####Očekivani rezultati	8
###Primjena	9
###Preporuke	9
###Primjer	9
###Literatura	10


Izradili: Tomislav Mamić, Toni Trivković, Antonio Šerić
Doprinijeli i sudjelovali u izradi:

##Uvod
IT industrija je jedan od najdinamičnijih svjetskih gospodarskih sektora. Globalna ulaganja u ovu industriju se udvostruče svakih 15 godina.
U Splitu se IT industrija ponajprije zahvaljujući osnivanju i djelovanju obrazovnih institucija, prije svega FESB-a, koje su educirale prve IT stručnjake. Znatan rast IT industrije u Splitu je posljednjih godina doveo do porasta potreba ali i značaja u lokalnoj zajednici i gospodarstvu.
Kako bi se zadovoljile neke od tih potreba pokrenute su privatne inicijative kroz koje su se članovi zajednice mogli upoznati, družiti, informirati i sl.
Rezultat tih aktivnosti je bio proces stvaranja zajednice. Pokrenute su i prve zajedničke inicijative usmjerene na IT zajednicu.
Djelovanje takvih “grass-roots” inicijativa dovelo je značajnog porasta količine sadržaja za IT zajednicu u Splitu. Na posljetku, u aktivnosti su se uključile i institucije i poduzeća.
Udruga Startup.hr, kao jedna od prvih “grass-roots” inicijativa IT zajednice, kroz izravno sudjelovanje u ovim aktivnostima i vlastiti proces strateškog planiranja, prepoznala je potrebu za definiranjem zajedničkih osnova za daljnji razvoj IT zajednice u Splitu.
Ključni problem koji onemogućava uspješno djelovanje Udruge je činjenica da ne postoje usuglašeni ciljevi zajednice, a posljedično tome nije ni moguće vrednovati vlastiti doprinos zajednici.
Trenutno ne postoji tijelo (tzv. “umbrella organisation”) koje aktivno zastupa cijelu zajednicu i definira njene ciljeve, niti se može očekivati da će se takvo tijelo formirati na vrijeme da omogući Udruzi definiranje relevantnog plana. Zato je  Udruga odlučila, na osnovu vlastitih spoznaja o zajednici, pretpostaviti njene ciljeve i ostale ključne odrednice.
“Bottom-up pristupom”, izrađena je Bijela knjiga splitske IT zajednice koja pokušava izraziti zajedničke interese cijele zajednice i svih njenih članova. U njoj se predlažu rješenja za identifikaciju, usporedbu, usmjeravanje i koordinaciju svih sudionika splitske IT zajednice.
Dokument prvenstveno služi svima koji žele doprinijeti razvoju splitske IT zajednice. Vezano na to, nužno je djelovati otvoreno, inkluzivno, usmjereno i pozitivno. To znači da je ovaj dokument predviđen za kritičku javnu raspravu, dorade i poboljšanja, revizije i nadogradnje. 
Svrha dokumenta je da posluži kao podloga za definiranje drugih općih ili specifičnih javnih politika i privatnih inicijativa koje su usmjerene na razvoj IT zajednice u Splitu.
Kao primjer za takvo usklađivanje vlastitog djelovanja s ciljevima zajednice utvrđenima u ovom dokumentu, Startup.hr će javno objaviti vlastiti strateški i operativni plan koji su izrađeni upravo na temelju smjernica bijele knjige.

##Metodologija
Kao što je uvodno navedeno, ovaj dokument daje definicije i određuje splitsku IT zajednicu, njene sudionike, ciljeve, prioritete i pokazatelje uspjeha. S obzirom na činjenicu da je splitska IT zajednica uvelike formirana i sve više nalikuje drugim IT zajednicama u svijetu, kroz usporedbu s tim zajednicama i na osnovu poznavanja trenutnih najznačajnijih sudionika, bilo je moguće definirati najbitnije skupine sudionika zajednice. Pri definiranju skupina sudionika osnovna pretpostavka je da će u budućnosti splitska IT zajednica poprimiti istu strukturu kao i razvijene IT zajednice. Za svaku skupinu sudionika je zatim pronađena postojeća ili osmišljena nova odgovarajuća definicija koja ju najbolje opisuje.

Pristupajući zadaći definiranja ciljeva zajednice, nužno je slijediti opće prihvaćene pristupe. Uzori u tome su bili strateški dokumenti na nacionalnoj i europskoj razini. Tako je najprije određen temeljni, opći cilj zajednice. Opći cilj je izražen općenito i dugoročno jer mora obuhvatiti sva moguća tumačenja i pojedinačne ciljeve onih na koje se odnosi. Ostvarenje općeg cilja se ne mjeri izravno nego kroz ostvarenje specifičnih ciljeva. Ovaj pristup je preuzet iz pristupa postavljanja projektne logike u EU projektima. Specifični ciljevi su definirani na način da je iz njih moguće postaviti SMART ciljeve. To znači da su konkretni i mjerljivi. Definirani su na osnovu informacija prikupljenih iz same IT zajednice kroz istraživanja i analize. Metode koje su korištene su SWOT i analiza dionika, a djelomično su korišteni pristupi iz Benchmark analize.

Za potrebe mjerenja uspjeha i napretka zajednice ali i individualnog doprinosa definirani su ključni pokazatelji, inače u poslovnom svijetu poznati pod akronimom “KPI” što označava “key performance indicator“. Pokazatelji su odabrani tako da omogućavaju najbolji uvid u promjene u ostvarenju specifičnih ciljeva. Iako je moguće za svaki specifični cilj odrediti više različitih pokazatelja, u ovom dokumentu je za svaki cilj predložen jedan pokazatelj. To bi trebalo olakšati i pojednostavniti praćenje uspjeha, omogućiti fokus i jasno komunicirati prema zajednici ono što je najbitnije. Ipak, sudionici zajednice mogu za svoje projekte odabrati i druge pokazatelje koje će mjeriti, a za koje smatraju da su relevantni za zajednicu. Takvim prilagođenim pokazateljima lakše je pratiti uspješnost specifičnog projekta. Ipak, u takvim slučajevima bi bilo preporučeno obrazložiti uzročno-posljedičnu vezu između takvih posebnih pokazatelja i pokazatelja cijele zajednice. Pokazatelji su definirani na način da je za svaki pružen i način provjere kako bi svatko mogao provjeriti vrijednost pokazatelja i time izmjeriti “stanje” u kojem je zajednica. Na taj način, sudionici koji žele provoditi aktivnosti namijenjene zajednici mogu planirati relevantne ciljeve te provjeravati vlastiti doprinos u odnosu na ove pokazatelje.
##Struktura
###Identifikacija
Zajednicu čine njeni članovi, odnosno sudionici. Sudionici splitske IT zajednice su sve pravne i fizičke osobe koje su obavljale djelatnost ili aktivnost, po osnovi koje ulaze u određenu skupinu sudionika, na području Splita tijekom posljednjih 6 mjeseci. Skupine sudionika su razlučene i definirane prema značajnim razlikama i karakteristikama, bez ulaženja u detaljnije razdiobe. Ključne skupine sudionika splitske IT zajednice su navedene u tablici 1.

Tablica 1: Sudionici splitske IT zajednice
Pojedinci
Organizacije
IT stručnjaci
Drugi stručnjaci
Poduzetnici
Investitori
Voditelji
Volonteri
Mentori
Ambasadori

Poduzeća
Startupi
Partneri

###Definicije sudionika
IT stručnjaci su osobe koje imaju sposobnost razviti, upravljati i održavati IT sustave i za koje IT poslovi sačinjavaju glavni dio posla.
Drugi stručnjaci su osobe koje rade za, blisko surađuju ili zapošljavaju IT stručnjake.
Poduzetnici su osobe koje su osnivači i/ili suvlasnici poduzeća ili startupa.
Investitori su pravne i fizičke osobe koje su naknadno, kroz ulaganje kapitala, postali suvlasnici poduzeća ili startupa.
Poduzeća su pravne osobe koja na tržištu nude usluge razvoja, upravljanja i održavanja IT sustava ili proizvode temeljene na IT sustavima.
Startupi su novoosnovana poduzeća ili privremene grupe s globalnim ambicijama ili globalnim potencijalom koje traže način za izgradnju poslovnog modela ili pokušavaju postići održivost kroz svoj poslovni model temeljen na pružanju IT (ili na njima utemeljenih) usluga i proizvoda.
Voditelji su osobe koje pokreću ili vode aktivnosti namijenjene zajednici.
Volonteri su osobe koje volonterski sudjeluju u provedbi aktivnosti namijenjenih zajednici.
Partneri su pravne osobe koje ne spadaju u druge skupine, a sudjeluju u provedbi aktivnosti namijenjenih zajednici. kao sto su ....
Mentori su osobe koje imaju vrijedna znanja, iskustva i resurse, te žele vratiti zajednici kroz dijeljenje istih mladima, startupovima i drugima bez naknade.
Ambasadori su osobe koje su pripadale jednoj od skupina, ali su se izmjestile van Splita i žele nastaviti doprinositi ciljevima zajednice.

###Definicije ostalih ključnih pojmova
Informatička tehnologija (IT) je razvoj, istraživanje, provedba, dizajn i upravljanje informatičkim sustavima pogotovo programskom opremom (software) i računalnom sklopovnom podrškom (hardware). 
Aktivnosti namijenjene zajednici su sve aktivnosti čija su ciljana skupina sudionici IT zajednice i koje doprinose ostvarenju ciljeva splitske IT zajednice. Ciljana skupina je grupa osoba na koju se želi utjecati kroz aktivnost.
Područje Splita se odnosi na širi prostor splitskog metropolitanskog područja. Po definiciji prof. Ive Šimunovića, to je prostor između Trogira, Sinja, Omiša i Supetra.
Sudionici
Uspjeh djelovanja i kohezije svake zajednice ovisi o integraciji i povezanosti njenih članova. Zato je nužno, ne samo omogućiti međusobnu komunikaciju i umrežavanje, nego i zajedničku bazu kontakata i drugih informacija koje koriste zajednici za ostvarenje njenih ciljeva.
Predlaže se stvaranje zajedničke i otvorene baze podataka koju bi dopunjavali i ispravljali sami članovi zajednice:
Google tablica: Sudionici splitske IT zajednice
Google mapa: Mapa splitske IT zajednice

Popisi sudionika trebaju biti redovito održavani kako bi davali stvarne i upotrebljive podatke. Osobe koje održavaju popise sudionika trebaju osigurati da su svi podaci osvježeni ili provjereni u posljednjih 6 mjeseci.



##Ciljevi
Opći cilj
Opći cilj splitske IT zajednice je tržišni rast i poboljšanje kvalitete poslovnog života njenih članova.

Što opći cilj znači za pojedine članove splitske IT zajednice?

Za firme znači mogućnost bržeg i održivijeg rasta, veću dostupnost kvaltetnog kadra, partnera i klijenata, manju ovisnost o pojedinačnim zaposlenicima, dobavljačima i klijentima, veću konkurentnost u svojoj niši na globalnoj razini.
Primjer 1: 
Firma A, koja posluje u Splitu i godinama ostvaruje dobre poslovne rezultate i rast, došla je na 50 zaposlenih. Reputacija i kvalitetan rad su joj otvorili vrata novom klijentu. Riječ je o velikom i dugoročnom poslu za inozemnogkakvog su oduvijek željeli.  koji zahtjeva da udvostruče svoje kapacitete. To znači dvostruko više ljudi, veći radni prostor, više dobavljača i suradnika ili njihov veći output, te veće opterećenje za novčani tijek. Ovakav projekt bi u trenutnoj situaciji bilo veoma teško realizirati. Traženi resursi ili nisu dostupni ili su ograničeni što bi dovelo do značajnog porasta njihove cijene. Povećani troškovi bi značajno smanjili zaradu od navedenog posla te bi u konačnici bilo veoma upitno isplati li se ulaziti u takav posao.

Za IT stručnjake znači veći izbor poslova i drugih prilika, bolje financijske i druge uvjete, dostupnost stručnjaka iz drugih industrija, mogućnost ulaska u poduzetništvo, veću uključenost u najnovije svjetske trendove, spoj najboljeg od Splita i Mediterana s najboljim od IT industrije.
Primjer 2:
Mate Matić je web developer s petogodišnjim radnim iskustvom. Do sada je stekao značajno znanje i iskustvo koje mu omogućuje da izradi gotovo bilo kakvu web aplikaciju od nule. Trenutno radi u firmi A za solidnu plaću, ali projekt na kojem je do sada radio završava, a on intenzivno razmišlja o vlastitom poslovnom pothvatu. Kako aktivno sudjeluje u meetupima i različitim događajima, upoznao je brojne osobe koje posjeduju različita znanja, iskustva i resurse. Nakon što je nekoliko mjeseci radio na ideji, odlučuje se pokrenuti svoj startup s još dvojicom suosnivača. Nakon što uspješno naprave prototip, 

Za startupe znači veću dostupnost kvalitetnih pojedinaca, suosnivača i zaposlenika, investitora, mentora, savjetnika, partnera i infrastrukture.
Za lokalnu zajednicu znači veću zaposlenost, veći životni standard, veće prihode za proračun, rast potražnje za kvalitetnijim i boljim uslugama, a koja bi dovela i do rasta ponude takvih usluga (slično kao što se dogodilo u turizmu).


Prioriteti
Prioriteti se mogu podijeliti na kvantitativne, koji su usmjereni na rast i veličinu, i kvalitativne koji su usmjereni na kvalitetu i sadržaj. Prioriteti su navedeni u tablici 2.

Tablica 2: Prioriteti
Kvantitativni
Kvalitativni
1. Povećanje broja stručnjaka za IT
2. Povećanje broja startupova
3. Povećanje broja poduzeća
4. Povećanje globalne povezanosti
5. Povećanje raznolikosti profesija
6. Povećanje unutarnje povezanosti

Ograničeni broj IT stručnjaka koji su dostupni za zaposlenje ili poduzetnički pothvat predstavlja značajno ograničenje potencijala zajednice. Kvalitetan kadar je “pogonsko gorivo” svake ekonomske zajednice. S obzirom da je već prisutan manjak kadra, povećanje broja IT stručnjaka je prvi prioritet za razvoj splitske IT zajednice.

Broj startupova u zajednici ukazuje na njen potencijal rasta. Takva poduzeća privlače najviše kapitala, nude najkvalitetnije i najbolje poslovne prilike te u dugom roku omogućavaju pristup novom kapitalu i znanju za cijelu zajednicu.

Broj poduzeća i njihova veličina su najizravnije povezani s veličinom cijele zajednice, njenim tržišnim rastom ali i kvalitetom poslovnog života. Veći broj poduzeća, donosi više kvalitetnijih prilika za zaposlenje IT stručnjaka, utječe na privlačenje novih osoba u IT zajednicu i dr.

Globalna povezanost zajednice se prvenstveno odnosi na poslove zajednice s inozemstvom, odnosno na sposobnost zajednice da bude konkurentna na globalnoj razini. Mogućnost poslovanja s klijentima i partnerima iz cijelog svijeta je važna jer omogućava pristup najboljim poslovnim prilikama što uvelike utječe na mogućnost zajednice da privuče ili zadrži najbolje kadrove, znanje i kapital.

Raznolikost profesija značajno utječe na sposobnost zajednice da pronađe načine za nove izvore rasta i širenja na globalnom tržištu. IT tehnologija prožima i remeti sva tržišta i industrije. Zato sposobnost za pokretanje poslovnih pothvata na razmeđu različitih industrija podjednako ovisi o kvaliteti IT kadra kao i o kvaliteti kadra koji dolazi iz tih drugih industrija.

Unutarnja povezanost je, najjednostavnije rečeno, mogućnost da pojedinac ili poduzeće unutar zajednice pronađe posao ili neku drugu poslovnu priliku. Što je više poslovnih prilika dostupno unutar zajednice i što su te prilike veće i bolje, to će se više sudionika pridruživati zajednici ili u njoj ostajati.
Mjerenje uspjeha
Pokazatelji
Za svaki prioritet, određen je jedan mjerljivi pokazatelj. Pokazatelji su navedeni u tablici 3.

Tablica 3: Mjerljivi pokazatelji
Strateški prioritet
Mjerljivi pokazatelj
Povećanje broja stručnjaka za IT
broj IT stručnjaka
Povećanje broja startupova
broj aktivnih startupova
Povećanje broja poduzeća
broj aktivnih poduzeća
Povećanje globalne povezanosti
udio prihoda od izvoza
Povećanje raznolikosti profesija
udio drugih stručnjaka
Povećanje unutarnje povezanosti
udio prihoda od zajedničkih poslova

Udruga Startup će kvartalno prikupljati podatke, obrađivati ih i objavljivati. Rezultati bi trebali biti dostupni na stranici startup.hr/rezultati.

Prva tri pokazatelja su poprilično jasna i logična s obzirom na same prioritete koji su postavljeni. Kvalitativni pokazatelji nisu toliko očigledni  po sebi. Više je mogućih pokazatelja koje možemo postaviti za svaki od ovih strateških prioriteta i njihov odabir će imat značajan utjecaj na ishod i smjer svih aktivnosti koje će se događati u zajednici. Zato je važno podsjetiti se krajnje namjere izrađivača bijele knjige, a to je da kroz ove strateške prioritete oblikuje samu zajednicu kako bi svojim kvalitetama, a ne samo veličinom, bila bliže ostvarenju svog općeg cilja.

Globalna povezanost se u tom smislu, kao što je gore već navedeno, odnosi na globalnu konkurentnost zajednice. Drugim riječima, sudionici splitske IT zajednice trebaju imati jednake ili veće šanse za uspješno poslovanje na globalnom tržištu u odnosu na druge zajednice. U slučaju ostvarenja tog cilja, može se očekivati smanjenje push faktora koji utječu na iseljavanje, a jačanje pull faktora koji utječu na ostanak i useljavanje takvih kadrova, startupa i firmi. Objektivni pokazatelj konkuretnosti na globalnom tržištu je broj poslova s inozemstvom, a koji se konkretno može mjeriti kroz iznos ili udio prihoda od izvoza.

Najbolji pokazatelj raznolikosti zajednice je razina koncentracije zanimanja. Drugim riječima, što je veći udio sudionika koji su u “manjinskim” zanimanjima, to je veća raznolikost. Zato je za pokazatelj postavljen udio drugih stručnjaka u ukupnom broju sudionika koji su fizičke osobe.



Način mjerenja
Broj IT stručnjaka, broj aktivnih startupa i broj aktivnih poduzeća
Sve pravne i fizičke osobe koje ispunjavaju uvjete postavljene u definiciji jedne od ovih skupina automatski se pribrajaju ukupnom broju članova skupine kojoj pripadaju odnosno zajednice.

Udio prihoda od izvoza
Računa se kao udio prihoda članova zajednice od inozemnih klijenata u ukupnim prihodima. Inozemni klijentima se smatraju svi klijenti nerezidenti Republike Hrvatske, uključujući i povezane osobe (tvrtka vlasnica ili tvrtka kćer). Pritom se računa iznos kojeg je sudionik fakturirao ili naplatio neovisno o vrsti ugovora, a ne iznos kojeg je povezana osoba fakturirala krajnjem klijentu. Ukoliko su odgovarajući, mogu se dati podaci iz obrasca POD-DOP koji se predaje uz bilancu i račun dobiti i gubitka - prihod od prodaje u inozemstvu. Moguće je i dati samo informaciju o okvirnom udjelu (0-25%, 25%-50%, 50%-75%, 75%-100%). Za sudionike za koje podatak nije dostupan, može se napraviti procjena.

Udio drugih stručnjaka
Računa kao udio sudionika iz skupine “drugi stručnjaci” u ukupnom broju sudionika.

Udio prihoda od zajedničkih poslova
Računa se kao udio prihoda sudionika od drugih sudionika u ukupnim prihodima. Pritom se računa iznos kojeg je sudionik fakturirao ili naplatio neovisno o vrsti ugovora od drugog sudionika. Moguće je i dati samo informaciju o okvirnom udjelu (0-25%, 25%-50%, 50%-75%, 75%-100%). Za sudionike za koje podatak nije dostupan, može se napraviti procjena.

Očekivani rezultati
Teško je davati ikakve procjene o rastu zajednice s obzirom da ne postoje nikakvi povijesni podaci. No i da postoje, brz rast i nepredvidljivost trendova u IT industriji čine takav pothvat nezahvalnim.
Ipak, kao misaonu vježbu, moguće je izraditi nekakav scenarij koji bi pokazivao primjer poželjnog razvoja splitske IT zajednice. Takav scenarij je prikazan u tablici 4.

Tablica 4. Scenarij razvoja splitske IT zajednice
Godina
2017
2018
2019
2020
broj IT stručnjaka
6.000
7.000
8.500
10.000
broj aktivnih startupova
12
24
36
48
broj aktivnih poduzeća
19
22
27
34
udio prihoda od izvoza
60%
61%
63%
66%
udio drugih stručnjaka
20%
25%
30%
35%
udio prihoda od zajedničkih poslova
5%
10%
12%
14%
Izvori provjere

Primjena
Preporuke
Kako bi se ostvarila svrha ovog dokumenta potrebno je uvesti nekoliko promjena u ponašanju sudionika splitske IT zajednice:
- pružanje informacija
- usuglašavanje ciljeva i aktivnosti s ciljevima zajednice
- …

Primjer
Strateški plan udruge Startup napravljen je na temelju ove bijele knjige. Specifični ciljevi udruge su postavljeni u skladu s prioritetima zajednice i misijom udruge koja glasi “Povećati vidljivost tehnoloških startupova u Splitu i povezati međusobno poduzetnike i IT stručnjake”.


Zajednica
Startup.hr
Prioritet
Specifični cilj
Prioritet
Povećanje broja IT stručnjaka
Omogućiti ulazak više novih IT stručnjaka u zajednicu





Medij i događaji
Povećanje broja firmi
Povećanje uspješnosti firmi
Povećanje broja startupova
Povećanje uspješnosti startupova
Povećanje globalne povezanosti
Povećanje međunarodne vidljivosti zajednice
Povećanje raznolikosti profesija
Povećanje dostupnosti netehnoloških znanja
Povećanje unutarnje povezanosti
Omogućit prilike za komunikaciju
Chat


Ovaj pristup omogućit će provjeru doprinosa udruge Startup splitskoj IT zajednici.

Literatura
