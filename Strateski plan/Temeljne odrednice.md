# Temeljne odrednice

## Vizija
__“Split, otvoreni grad“__

###Značenje vizije
Otvorenost prema razumijevanju kojeg svi dijelimo, predstavlja niz poželjnih kvaliteta jedne zajednice. Ovaj se termin već koristi u imenu prve aktivnosti koja je prerasla u ovaj pokret - Open Coffee susret, kao i u nazivu open source, nesebičnog pokreta koji značajno doprinosi napretku današnjeg svijeta. Kroz ove se susrete, mjesec po mjesec, naša zajednica povezivala i otvarala, te je s vremenom postalo jasno da njezini članovi dijele mnoge ciljeve i vrijednosti. Ova je vizija viđenje nas samih, zajednice poduzetnika i IT profesionalaca, ali i poveznice koja nas spaja, grada Splita, s kojim smo neraskidivo povezani.

Split kao otvoreni grad, za nas predstavlja:
- grad koji se mijenja i koji mijenja
- grad koji privlači i prihvaća sve, a posebno najbolje i najkreativnije pojedince i tvrtke
- grad koji otvara vrata prilikama i mogućnostima
- grad u kojem su poduzetništvo i IT lako dostupan profesionalan izbor pojedinca
- grad u kojem mediteranski stil života uz otvorenost i podršku otključavaju najambicioznije kreativne potencijale svakog pojedinca

U takvom gradu, naša zajednica:
- otvoreno, skladno i predano djeluje u smjeru ostvarenja zajedničkih interesa
- otvoreno i slobodno dijeli ideje, informacije, znanja i resurse

Ključne odrednice vizije:

- otvorenost znanja i rada
- otvorenost članova
- otvorenost informacija
- otvorenost prema svijetu
- otvorenost za nove članove
- otvorenost za nove ideje
- otvorenost naših sugrađana

## Misija
__Povećati vidljivost tehnoloških startupa u Splitu i povezati međusobno poduzetnike i IT stručnjake.__


### Ključne funkcije naše organizacije:
- umrežavati i povezivati zajednicu
- pružati i dijeliti informacije, znanja i vještine
- promicati i omogućavati vraćanje zajednici
- promicati mentalitet otvorenosti
- promicati globalnost
- osvješćivati zajednicu o vlastitim mogućnostima
- povećavati vrijednost zajednice

## Korisnici
Skupine za koje radimo sadržaje i u suradnji s kojima radimo sadržaje:
* IT stručnjaci
* Tvrtke
* Startupi
* Partneri

